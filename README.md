# 🍰 Product List with Card - React

Bu projeyi daha önce vanilla JavaScript kullanarak geliştirmiştim ancak React ile geliştirerek daha modüler, dinamik ve kullanıcı dostu bir hale getirdim. Kullanıcıların ürünleri sepete eklemesini, miktarlarını değiştirmesini ve toplam tutarı görüntülemesini sağlayan dinamik bir sipariş sepeti uygulaması oluşturdum. Aşağıda projede kullandığım bazı önemli teknikleri ve özellikleri bulabilirsiniz:

## Kullanılan Teknikler ve Özellikler

- **Sepete Ürün Ekleme ve Miktar Artırma:**  
  Kullanıcılar sepetlerine ürün eklerken aynı üründen birden fazla eklemek istediklerinde miktar otomatik olarak artırılıyor. Bu sayede kullanıcıların her defasında yeni bir ürün eklemelerine gerek kalmıyor işlem daha hızlı ve verimli hale geliyor.

- **Toplam Sayı ve Tutarın Hesaplanması:**  
  Sepetteki tüm ürünlerin sayısı ve toplam tutarları dinamik olarak hesaplanıyor ve anlık olarak güncelleniyor. Kullanıcılar sepetlerine ekledikleri her ürünü görsel olarak ve sayısal olarak takip edebiliyor.

- **Ürün Ekleme ve Silme İşlemleri:**  
  Sepete ürün ekleme veya çıkarma işlemleri kullanıcı etkileşimlerine dayalı olarak gerçek zamanlı bir şekilde güncelleniyor. Ürünler arasındaki değişiklikler sepetin içeriğine yansıyor.

- **Confirm Order ve Yeni Sipariş Başlatma:**  
  Sipariş onaylandıktan sonra bir modal penceresi açılır ve kullanıcılar "Start New Order" butonuna tıklayarak sepeti sıfırlayıp yeni bir sipariş sürecine başlayabilir. Bu özellik kullanıcıların kolayca yeni siparişlere geçmelerini sağlar.

- **Mobil Öncelikli Responsive Tasarım:**  
  Projeyi mobil öncelikli bir tasarım yaklaşımıyla geliştirdim. Hem masaüstü hem de mobil cihazlarda kullanıcı dostu bir deneyim sunacak şekilde optimize ettim.

- **Görsel Optimizasyonu:**  
  Projede kullanılan tüm görsellerin boyutlarını küçülterek optimize ettim. Bu sayede sayfa yüklenme hızını artırdım ve performansı iyileştirdim.

## Hedefler

Bu projede React'in temel özelliklerini kullanarak dinamik, hızlı ve kullanıcı dostu bir alışveriş deneyimi sunmayı, sepet işlemleri ve sipariş takibi gibi özellikleri kolay ve verimli hale getirmeyi hedefledim.
